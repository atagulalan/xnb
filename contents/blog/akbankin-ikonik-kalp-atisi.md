---
name: 'akbankin-ikonik-kalp-atisi'
title: Akbank'ın İkonik Kalp Atışı
date: 1538427902
tag: 'other'
description: |
  Bunu neden yaptım? Nasıl yaptım? Bunu bana kim yaptırdı?
---

Geçenlerde aklıma gereksiz bir soru takıldı. Öğrenmemizin bize bir şey katmayacağı, salt bilgi. Her kalp atışı sesi duyduğumda benim aklıma neden bu reklam geliyor? Kalp atışı, bir marka ile bu kadar özleştirilebilir mi? Her reklamında aynı **BPM**'de mi atıyor bu kalp? Bu ikonik kalp atışı sesi, kime/kimlere ait? Haydi araştırmamıza başlayalım.

![](https://media.giphy.com/media/iBcNzxvcRUcHHJX4a3/giphy.gif "fill")

## Kime ait?

Eğer dikkatlice dinlediyseniz çoğu reklamda iki adet kalp atışı sesi var ve bu kalp atışları birebir aynı sesi çıkartmıyor. Yani 1 kalp atışını kopyala yapıştır yapmamışlar. Bu düzensizlik bana, kalbin tek bir kişiye ait olmadığını düşündürdü. 

Akbank hisselerinin %49′luk kısmı Sakıp Sabancı ve Hacı Ömer Sabancı'ya ait. Yani Sabancı ailesi bu şirketin gerçekten büyük bir kısmına sahip.

Acaba kalp atışları bu ikisinin olabilir mi?

## Fikir Çürütme

Hacı Ömer Sabancı, 1966 yılında vefat ediyor. Yani bu kalp atışı seslerinden herhangi birinin ona ait olması pek olası değil.

Sakıp Sabancı'nın ise 2004 senesine kadar yaşadığını ele alırsak, bu kalp atışının ona ait olduğunu varsayabiliriz.

Bu kalp atışı fikri, reklamlara ne zaman yansıdı? Ne zaman firma tarafından kalp atışı benimsendi ve kullanılmaya başlandı? Bu öğrenmek için reklam filmlerini **YouTube**'da aratıp en eski kalp atışı sesini bulmaya karar verdim.

### Kalp atışı içeren reklam filmleri
- [30 Ekim 2012]
- [17 Nisan 2010]
- [9 Temmuz 2007]
- [14 Haziran 2006]

####  
Akbank reklamlarından hatırladığım en eski kalp atışı sesi gerçekten de **2006** yılında televizyonlarda gösterilmiş olan reklamdan. Bundan öncesinde kalp atışı sesi hatırlamıyorum.

Maalesef bundan daha öncesi **YouTube**'da çok fazla kullanıcı yok ve buna bağlı olarak video sayısı çok az. **YouTube** üzerinden gidebildiğimiz en eski tarih, **14 Haziran 2006**.

### Kalp atışı içermeyen (2006'dan önceki) reklam filmleri
- [2004 Reklam Filmi #1]
- [2004 Reklam Filmi #2]

####  
Sabancı'nın kalp atışını kullanmak için en az 2 sene önce kalp atışını kayıt etmeleri gerekiyordu. Bu ihtimali de pek göz önünde bulundurmuyorum. 

Yani bu kalp atışlarının kime ait olduğu şu anlık belli değil.

## Bu kalp dakikada kaç kere atıyor?

Haydi başlayalım!

Öncelikle [Akbank Reklam Filmleri] sayfasına giriyoruz ve müziksiz reklamlara göz gezdiriyoruz.

"Akbank Direkt Mobil" reklamının sonu temiz duruyor. Konuşmalar ve müzik tamamen kesildikten sonra kalp atış sesleri gelmeye başlıyor. Kalitesi iyi ve çıkarım yapabileceğimiz zamanı bize sunmuş.

Bu videoyu bilgisayarımıza indiriyoruz ve `WAV` formatına çeviriyoruz.

![WAV dosyasının videodan daha büyük olması da ayrı bir ironi.](/assets/akbankin-ikonik-kalp-atisi/buyuk.png "big")

`WAV` dosyasını `Audacity` adlı ücretsiz ve açık kaynaklı ses düzenleme programına koyup son kalp atış sesine kadar olan kısmı siliyoruz.

![](/assets/akbankin-ikonik-kalp-atisi/audacity.png "big")

`Audacity` programından çıkarttığım tertemiz ses:

![](/assets/akbankin-ikonik-kalp-atisi/kalpatis.wav)

Kalbin, vücuda temiz kan gönderişini ve vücuttaki pis kanı toplayışını ayrı ayrı keserek kaç saniye aralıklarla olduklarına bakıyor, bu iki değerin ortalamasını alıyorum.

![](/assets/akbankin-ikonik-kalp-atisi/81365.png "big")

Değerlerimiz `0.84995` ve `0.81365`. Bu iki değerin ortalaması `0.83180`. 

![](/assets/akbankin-ikonik-kalp-atisi/kackere.png "big")

Bir dakikada **60** saniye var ve ortalama **0.83180** saniyede bir kalp atışı sesi duyuyoruz. Buna göre Akbank reklamındaki kalp, dakikada ortalama `72.13` kere atıyor. 

Bu ortalamaya göre yaş tahmini yapmak zor, çünkü bu ses kaydının hangi koşullar altında alındığını bilmiyoruz. Dakikada 72 kalp atışı ideal olarak gözüküyor.

## Küt küt atıyor kalbim

Evet, bir yazımızın daha sonuna geldik. Bu sıkıcı ve saçma maceramızı da bitiriyoruz. Akbank reklamındaki adamın sağlıklı bir kalbi olduğunu görmüş olduk. Bu yazının size kattıklarıyla (:D?) hayatınıza daha renkli devam etmeniz dileğiyle. Kalbinize dikkat edin, hoşçakalın.


[2004 Reklam Filmi #1]:https://www.youtube.com/watch?v=gbSHkaMt__g
[2004 Reklam Filmi #2]:https://www.youtube.com/watch?v=266M1_pOE6E
[30 Ekim 2012]:https://www.youtube.com/watch?v=Ib3JPHEaIAc
[17 Nisan 2010]:https://www.youtube.com/watch?v=-Pa4XbzOYS0
[9 Temmuz 2007]:https://www.youtube.com/watch?v=TY4BG7VB7RE
[14 Haziran 2006]:https://www.youtube.com/watch?v=-Laz64NWwDA
[Akbank Reklam Filmleri]:https://www.akbank.com/tr-tr/Yatirimci-iliskileri/Sayfalar/Reklamlar.aspx